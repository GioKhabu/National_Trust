<div><h3 align="center">საქართველოს ეროვნული ფონდი, დიდი ბრიტანეთის საელჩოს მხარდაჭერით, საქართველოს მოქალაქეებისთვის აცხადებს კონკურსს<b>&nbsp;"ჩემი მემკვიდრეობა".</b></h3><b><br></b></div><div>კონკურსის მიზანია ხელი შეუწყოს და ფართო საზოგადოებისთვის ცნობილი გახადოს ადამიანები, რომლებიც იზიარებენ მემკვიდრეობის მიმართ სიყვარულს, გრძნობენ მათი შენარჩუნება-გავრცელების საჭიროებას, როგორც ერის იდენტობისა და შემოქმედებითობის თვალსაჩინო, ხელშესახებ დადასტურებას.&nbsp;</div><div><img src="/img/pages/im_1745933191765283.png" class=""></div><div>თუ იცავთ, ზრუნავთ და უფრთხილდებით საქართველოს კულტურულ მემკვიდრეობას, შეგიძლიათ მიიღოთ მონაწილეობა კონკურსში. გამარჯვებულები დაჯილდოვდებიან მცირე ფულადი პრიზებით.</div><div><br></div><div>დაინტერესების შემთხვევაში, გთხოვთ, 27 მარტიდან 19 აპრილის ჩათვლით შეავსოთ საკონკურსო განაცხადის ფორმა:&nbsp;<a href="https://forms.gle/APkPPWhLxu4qgFDs7">https://forms.gle/APkPPWhLxu4qgFDs7</a></div><div><br></div><div>კონკურსი ,,ჩემი მემკვიდრეობა" მოიცავს ოთხ კატეგორიას:</div><div><h3><ul><li><b>შენობის ან მისი ნაწილის შენარჩუნება, ადაპტაცია და კონსერვაცია;</b></li></ul><ul><li><b>მოძრავი კულტურული მემკვიდრეობის ნიმუშების შენარჩუნება-რესტრავრაცია, - ამ კატეგორიას მიეკუთვნება: ტილოზე, ქაღალდზე, ხეზე შესრულებული ხელოვნების ნიმუშები, მინის, კერამიკის, ლითონის, ქსოვილის ნივთები და სხვა;</b></li></ul><ul><li><b>ტრადიციული რეწვის, მასალის დამუშავების, ხელოსნობის, რეცეპტების შენარჩუნება და გაზიარება;</b></li></ul><ul><li><b>ტრადიციული ცოდნის, ფოლკლორის, ზეპირი გადმოცემებისა თუ საგვარეულო ტრადიციების შენარჩუნება, კვლევა და გავრცელება.&nbsp;</b></li></ul></h3></div><div>ოთხივე კატეგორიის შესახებ დეტალურ ინფორმაციას მოგაწვდით მომდევნო პოსტების სახით.&nbsp;</div><div>გამარჯვებულებს გამოავლენს, მემკვიდრეობის დარგთან დაკავშირებული პროფესიონალებისგან შემდგარი ჟიური. შერჩეულ კანდიდატებს დავუკავშირდებით არაუგვიანეს 25 აპრილისა.</div><div><br></div><div>კითხვების შემთხვევაში, მოგვწერეთ პირად შეტყობინებაში ან დაგვირეკეთ +995 555 49 09 17.</div><div><br></div><div><i>კონკურსი ,,ჩემი მემკვიდრეობა" საქართველოს ეროვნულმა ფონდმა დიდი ბრიტანეთის საელჩოს მხარდაჭერით პირველად 2019 წელს გამოაცხადა. გამარჯვებულთა შორის იყვნენ რაჭის, სამცხე-ჯავახეთისა და კახეთის მაცხოვრებლები.</i></div>